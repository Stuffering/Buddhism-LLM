受戒者胡跪如故戒師起座對佛像前普於十方現在三寶恭敬供養頂禮合掌作如是白仰啟十方無邊無際諸世界中諸佛菩薩今於此中現有某甲菩薩於我某甲菩薩所乃至三說受菩薩戒我為作證惟願十方無邊無際諸世界中諸佛菩薩第一真聖於現不現一切時處一切有情皆現覺者於此某甲受戒菩薩亦為作證如是三說次應復座為說十重戒相勸持善男子聽菩薩有十無盡戒若有犯者非菩薩行失四十二賢聖法汝應諦受從今身至佛身於其中間不得故殺生能持否答言能從今身至佛身於其中間不得故偷盜能持否答言能從今身至佛身於其中間不得故婬欲能持否答言能從今身至佛身於其中間不得故妄語能持否答言能從今身至佛身於其中間不得故酤酒能持否答言能從今身至佛身於其中間不得故說在家出家菩薩罪過能持否答言能從今身至佛身於其中間不得故自讚毀他能持否答言能從今身至佛身於其中間不得故慳能持否答言能從今身至佛身於其中間不得故瞋能持否答言能從今身至佛身於其中間不得故謗三寶藏能持否答言能佛子受十無盡戒已其受者過度四魔越三界苦從生至生不失此戒常隨行人乃至成佛當知如是菩薩所受淨戒於餘一切所受淨戒最勝無上無量無邊大功德藏之所隨逐第一最上善心意樂之所發起普能除滅於一切有情一切種惡行一切別解脫律儀於此菩薩律儀戒百分不及一千分不及一數分計分算分喻分乃至鄔波尼殺曇分此譯近少謂微塵是色之近少分也亦不及一攝受一切大功德故受授菩薩俱起頂禮十方三寶清眾同稱受戒功德殊勝行無邊勝福皆迴向普願沈溺諸眾生速往無量光佛剎十方三世一切佛諸尊菩薩摩訶薩摩訶般若波羅蜜禮三寶畢受戒菩薩次應禮謝戒師及諸大眾恭敬而退跋語竊觀比丘受戒律有定式五部雖殊大同小異故應專遵四分削後竄之繁文菩薩受法經論各異梵網瓔珞地持善戒以及心地觀等被機既別詳略互殊是以制旨教行等各抒己意增設科條雖辭美意詳並殫其致然或義因文隱反不若經論之痛快直捷今梵網受法已失其傳僅存影略惟地持瓔珞的可依承敬酌三家會成一式庶俾詳簡適中而授者受者皆得明白簡易以免紊雜之過耳以上是